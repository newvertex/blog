---
title: "سلام دنیا!"
date: 2020-11-29T14:02:42+03:30
draft: false
comments: true
showToc: false
TocOpen: false
tags: ["خودمونی", "سلام دنیا"]
cover:
    image: "uploads/20_12/helloworld.jpg"
    alt: "سلام دنیا!"
    caption: "سلام دنیا!"
    relative: true
---

«  خالق تو را شاد آفرید، آزاد آزاد آفرید  
&nbsp; &nbsp;پرواز کـن تا آرزو، زنجیر را باور نکن  »  
&nbsp;  

### سلام دنیا!  


همیشه اولین چیزی که یه برنامه‌نویس موقعی که میخواد زبان جدید یاد بگیره می‌نویسه "سلام دنیا" هستش.  
درواقع میشه گفت همیشه اولین پروژه‌ها سلام دنیا هستن، شاید میخوایم اول از همه به کل دنیا سلام کنیم! یا اینکه به همه دنیا بگیم که میخوایم یه شروع جدید و تازه داشته باشیم!  
  
درباره اینکه من کی هستم و چه کارهایی معمولا انجام میدم داخل صفحه [درباره من](/about) مختصر توضیحی دادم پس اینجا توی این پست از این میگم که قراره چکار کنم و توی این بلاگ از چه چیزهایی قراره بنویسم.  
  
خب من کارم برنامه‌نویسی هست و همیشه هم دنبال یادگرفتن هستم، از زبان‌های جدید تا برنامه‌ها و ابزار‌های جدید و چون قبلا با گیم‌انجین‌های مختلفی کار کردم و تجربه ساخت بازی دارم برای همین تصمیم گرفتم بدون استفاده از گیم‌انجین خاصی تلاش کنم بازی بسازم!   
نه اینکه استفاده از گیم‌انجین‌ها بد باشه، من فقط میخوام تسلط بیشتری درمورد بازی‌هایی که می‌سازم داشته باشم و بیشتر یادبگیرم و مهم‌تر اینکه تو برنامه‌نویسی پیشرفت بیشتری کنم. 

&nbsp;  
![کیبورد!](/uploads/20_12/keyboard_wasd.jpg)  
&nbsp;  

### قراره از چی بنویسم؟
توی این بلاگ بیشتر درباره موضوع برنامه‌نویسی گیم می‌نویسم(همون صحبت میکنم) یا شاید بهتر باشه بگم درباره توسعه بازی‌های ویدیویی می‌نویسم و تمام اتفاقاتی که در این مسیر برای من پیش میاد.  
حالا چرا توسعه؟!  
چون کل مراحل ساخت بازی که فقط برنامه‌نویسی اون نیست بخش‌های دیگه‌ای هم درگیر هستن و برای ساخت یه بازی کامل لازم هستن پس درباره اون بخش‌ها هم صحبت‌هایی میکنم.  

البته این رو هم بگم که همیشه هم درباره گیم صحبت نمیکنم و بعضی وقتا به موضوع‌های دیگه برنامه‌نویسی سری میزنم و درباره اونا هم چیزایی می‌نویسم.  

>&nbsp;  
> *برای اینکه چیزی رو به خوبی یاد بگیریم بهتره تلاش کنیم تا اون رو به دیگران یاد بدیم.*  
>&nbsp;  

من خودم رو یه حرفه‌ای که همه چیز رو بلد هست و استاد هست نمیدونم و نمی‌بینم، اما این نکته رو به‌عنوان تجربه میدونم که برای اینکه چیزی رو به خوبی یاد بگیرم بهتره تلاش کنم تا اون رو به شخص دیگه‌ای توضیح بدم یا حتی آموزش بدم!  
اینطوری وقتی قراره باشه چیزی رو برای شخص دیگه‌ای توضیح بدم پس مجبور میشم بیشتر درموردش تحقیق کنم و یاد بگیرمش، این تکرار و تمرین برای بیان اون موضوع باعث میشه که تسلط بیشتری درموردش پیدا کنم که یکی از بهترین خوبی‌های این روش همین تسلط روی موضوع هست که برای پیشرفت ضروری هستش.  
  
این رو هم حتما بگم که اصلا این حرف‌ها به این معنی نیست که من اشتباه نمی‌کنم و کاملا درست میگم و حق با من هست! اصلا اینطور نیست! چون من هم درحال یادگیری هستم و اشتباه میکنم و قراره با نوشتن و یادگیری از دیگران پیشرفت کنم.  
  
جدای از پست‌هایی که تقریبا میشه گفت حل مشکل یا آموزشی هستن سعی میکنم پست‌های گزارش کاری هم داشته باشم تا درمورد بعضی از پروژه‌ها و کارهام توضیحاتی بدم و از نظرات دیگران استفاده کنم. بعضی وقتا هم شاید پست‌های متفرقه نوشتم! معلوم نیست تا ببینم چی پیش میاد!  
  
به امید موفقیت ...